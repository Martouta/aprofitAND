# AprofitAND

## Descripció del Projecte

AprofitAND és un projecte en fase inicial que cerca abordar una problemàtica actual a Andorra: els negocis d'alimentació estan desprestigiant menjar que encara es pot consumir, mentre que hi ha moltes persones que tenen dificultats per permetre's comprar menjar. AprofitAND té la intenció de ser una solució a aquesta problemàtica, actuant com a pont entre aquestes dues realitats per beneficiar tant als negocis com a les persones necessitades.

El nostre objectiu és permetre que els negocis puguin publicar en aquesta web/aplicació el menjar en aquestes condicions, de manera que aquestes persones (o ONGs) puguin recollir-ho a un preu significativament més baix que el preu original. Aquesta estratègia beneficia també als negocis, ja que aconsegueixen un petit benefici en lloc dels 0€ que obtindrien si llencessin el menjar.

## Com Col·laborar

AprofitAND és un projecte de codi obert i la teva ajuda és benvinguda. Hi ha diverses formes de col·laborar:

- **Codificació**: Estem en una etapa inicial i oberts a propostes per a característiques i tecnologies de l'aplicació. La idea inicial és desenvolupar una aplicació web progressiva amb NodeJS+React+TypeScript. Hem escollit aquesta tecnologia principalment perquè la majoria dels desenvolupadors la coneixen, el que facilita la participació d'un gran nombre de persones i redueix la càrrega de treball al no haver de desenvolupar per separat versions per a web, iOS i Android.

- **Idees**: Si tens suggeriments per a funcionalitats o qualsevol altra cosa, no dubtis a compartir-les. Pots obrir una 'issue' aquí mateix a GitHub.

- **Contactes**: Si pots facilitar contactes amb negocis o ONGs que podrien estar interessats, et n'estarem molt agraïts.

- **Traducció**: Encara que inicialment tot estarà en català, si pots ajudar a traduir l'aplicació i la documentació a altres idiomes, això ens ajudarà a ampliar el nostre abast.

- **Disseny**: Estem en necessitat d'un logotip, i també podríem necessitar altres elements de disseny.

- **Assessorament Legal**: Si pots oferir assessorament legal sobre aquest tipus de projectes, serà enormement apreciat.

- **Nom del Projecte**: El nom actual, AprofitAND, és només una [proposta](https://twitter.com/andorratwits/status/1673054308894494727). Estem oberts a altres idees.

Recorda que aquest és un projecte sense ànim de lucre (excepte per als negocis d'alimentació que participin) i que la col·laboració és completament voluntària.
